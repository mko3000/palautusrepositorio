#Retrospektiivitekniikat

Retrospektiivissä on tarkoitus tiimin kanssa tarkastella tehtyä työtä ja työskentelytapoja edeltävässä sprintissä. Retrospektiivin fasilitoinnissa voidaan käyttää apuna tekniikoita edistämään retrospektiivin onnistumista.

##Start, Stop, Continue, More of, Less of Wheel

Tekniikan ajatuksena on kerätä tiimiltä mielipiteitä siitä, mitä käytäntöjä jatketaan ja mitä tomintatapoja pitäisi säätää. Keskustelun apuna käytetään ympyrää joka on jattu osiohin "start", "stop", "continue", "more of" ja "less of". Tiimin kanssa käydään kukin kohta läpi. Fasilitaattori kysyy tiimiltä ensimmäisessä sektorissa, mitä pitäisi alkaa tekemään, toisessa, minkä tekeminen pitäisi lopettaa jne. Tiimin ehdotukset kirjataan ympyrään niin, että kaikki kommentit näkyvät omissa lohkoissaan ja keskustelusta on helppo saada visuaalinen kokonoaiskuva.

Pienellä tiimillä keskustelun voi käydä n. 10 minuutissa.

##Glad, Sad, Mad

Tiimiläiset kirjaavat sprintin aikaisia havaintoja lapuille ja havainnot lajitellaan kolmeen eri kategoriaan, Glad, Sad ja Mad. Kategoriat on voidaan piirtää esim. valkotaululle, johon tiimiläiset saavat itse kiinnittää omat lappunsa. Glad-kategoriaan lajitellaan positiivisia ajatuksia tiimistä ja tiimin työskentelystä, Sad-kategoriaan negatiivisia ajuksia ja Mad-kategoriaan tiimistä riippumattomia valituksen aiheita. Aiheista keskustellaan tiimin päättämässä tärkeysjärjestyksessä. Tekniikan suorittamiseen varataan tunti aikaa.

